# Rikkinäisiä raportteja

Tänä vuonna pyöritään historioitsijatontun perässä näköjään aiempien vuosien tehtävien tapahtumapaikoilla. Ensimmäisenä vastaan tulee vuodelta 2015 fuusio/fissiovoimala, jossa tehtiin Petteri Punakuonon kuonoon väriä antavaa lääkettä. Kiinnostava tehtävä mutta pysytään nyt tässä vuodessa ja tarina ei liity tämän päivän tehtävään juurikaan.

Tontut siellä etsivät historioitsijaa, mutta voimalan insinööritontut haluavat apua reaktorin toimintaraporttien kanssa. Raportteja on, ne ovat lukujonoja ja niistä pitäisi katsoa, missä numerot joko suurenevat tai pienenevät läpi listan, vähintään yhdellä ja korkeintaan kolmella aina luvusta seuraavaan. Ekassa osiossa piti käydä listat läpi ja laskea, kuinka moni lukujono on tuon säännön mukaan virheetön. Helppo homma: Avaa listan, katsoo kahdesta ensimmäisestä luvusta, kasvavatko vai pienenevätkö luvut ja sen mukaan sitten etenee luvusta toiseen ja katsoo, onko muutos hyväksyttävän rajoissa. Jos ei, seuraava lista ja jos lista on käyty läpi ilman virheitä, ni lisätään virheettömiin.

Toisessa osiossa sit insinööritontut kertoivat, että oudon pieni vastaus tuli ja että heillä on käytössä virheenpehmennin. Sillä voi tarvittaessa poistaa listasta yhden luvun, ja sen myötä aiemmin virheellinen lista voikin olla täysin ok. Ekan osion ratkaisuun verrattuna tässä olikin aika monta hommaa, jotka piti miettiä uusiksi: Jollain tavalla pitää toteuttaa se, että virheitä voi skipata yhden mutta ei enempää, se että ehkä ongelmallinen numero onkin ihan lukujonon alkupäässä, ja että ekaa ja tokaa lukua vertaamalla voisi näyttää siltä, että numerot kasvavat, mutta toisen niistä poistamalla numerosta 1 -> 3 tai 2 -> 3 suunnan ottamalla loput menevätkin oikein.

Huomaa että olen ruosteessa ja kikkailin sillä, katsotaan sit jokainen jono sekä ylös- että alaspäin koska molempiin se ei kuitenkaan voi toimia, ja omana totuusarvomuuttujanaan on se, onko virheenkorjaus jo käytetty vai ei. Siinä tuli kuitenkin aika paljon säätöä etenkin jonon alun ja lopun kanssa, vähän turhan raskaita vaihtoehtojen läpikäymisketjuja jne. Homma ratkesi sillä, että käytin ekassa tehtävässä käytettyä tarkistusalgoritmia sellaisenaan, jokainen lukujono käydään tyhmästi läpi sekä ylös- että alaspäin. Jos jossain kohtaa kahden numeron välillä tulee virhe, niin otetaan virheen kohta talteen, kokeillaan kelpaisiko lukujono silloin, jos siitä poistettaisiin virhekohdan ensimmäinen tai jälkimmäinen numero ja jos kelpaa niin hyvä, jos ei niin sit ei kelpaa.

Ratkesi, mutta vähän turhan työläästi toisen päivän tehtäväksi. No, josko tämä menisi vielä alkukankeuden piikkiin ja kohta saa taas rutiinia tähän toimintaan ja ajatteluun.
