# Pohjilta huipuille

No niin, tänään oli taas aiemmilta vuosilta tuttu topologinen kartta elikkäs ruudukko jossa on numeroita jotka kertovat korkeuden siinä ruudussa. Vaakasuunnassa edetään ruudusta toiseen ja aina yhtä korkeammalle. Lähtökohtia on useita. Ekassa tehtävässä piti selvittää, kuinka monelle huipulle kustakin lähtökohdasta pääsee ja laskea nämä reitit yhteen. Tokassa osiossa piti laskea, kuinka monta vaihtoehtoista reittiä pohjalta huipulle ylipäätään on.

Ykköstehtävää lukiessani arvasin jo kakkostehtävän ennalta, ja kun se tuntui yksinkertaisemmalta, ni tein sen ekana. Sitten piti liian aikaisin tänä aamuna töihin heränneenä vähän selvitellä itselleen, että mitäs tässä ykköstehtävässä oikein ajettiinkaan takaa ja sit ratkaisin sen. Paljastunut kakkosvaihe oli sellainen kuin arvasinkin, koodi sen ratkaisemiseen oli valmiina ja se meni saman tien läpi kans. Redditissä tosi monet olivat vahingossa ratkaisseet kakkosvaiheen ekana. Itsellä meni sentään ihan tietoisesti näin, plus käytin itselleni kunnianhimoisesti breadth-first searchia eli etenin tasarintamassa eri paikoissa tasolta toiselle, kun olisi kans voinut vaan kulkea kaikki mahdolliset reitit depth-first search -hengessä yksitellen.
